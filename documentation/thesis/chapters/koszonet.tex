Köszönöm témavezetőmnek.

Köszönöm nővéremnek és párjának, szüleimnek, Mamának, Papának, Katának és Ancsának, amiért támogattak az egyetem évei alatt, és mindig készek voltak segíteni.

Köszönöm a Valhalla Söröző, a Mob Söröző, a 100\% Pizza, illetve a Francia Tacos munkatársainak munkájukat. Nélkülük sanyarú sors várt volna rám tanulmányaim során.

Köszönöm a JetBrains és a StackOverflow csapatának amiért termékeiket ingyen rendelkezésemre bocsátották, illetve számos tutorial videó készítőnek munkásságukért. Mindezek segítsége bizáncinak bizonyult.

Köszönöm valamennyi szellemi alkotás létrehozójának. Ezen alkotók munkássága nagyban segített fejlődni emberként. Köszönet illet mindenkit, aki valamilyen formában hozzájárult ezen művek létrejöttéhez.

Köszönöm Howard Shore-nak, Martin O'Donnellnek, Michael Salvatorinak, Paul Lipsonnak, Lennie Moore-nak, Tom Salta-nak, Brian Trifon-nak, Brian Lee White-nak, a Clamavi De Profundis tagjainak, a Dán Nemzeti Szimfonikus Zenekarnak, és még valamennyi zeneszerzőnek, hogy munkásságukkal támogatták tanulmányaimat.

Köszönöm mindenkori osztályfőnökömnek, Kürti Anetta tanárnőnek, amiért mindenek előtt emberségre és jószívűségre tanított. A tanultak velem maradtak az évek alatt.

Köszönöm mindenkori matematika tanáromnak, Rozgonyi Dezső tanár úrnak, a jellemről tanítottakat sikerült kamatoztatnom az egyetem évei alatt.

Köszönöm Józsinak, hogy megannyi év után is a barátomnak mondhatom. A jó ízlés, az integritás, az intellektus, a műveltség hangjaként életemben, örülök, hogy ennyi év távlatában is még tart a barátságunk.

Köszönöm Csengének, amiért megajándékozott színes személyiségével.

Köszönöm Ferikének, Janikának és Boldának amiért befogadtak a baráti társaságukba. 

Köszönöm Daninak és Dominiknak, nagyszerű embereket volt szerencsém megismerni személyükben.

Köszönöm Balázsnak és Enikőnek barátságukért, amiért az erkölcs és a ráció hangjai voltak számomra, hogy mindig segítettek tisztábban látni.

Köszönöm mindenkori szobatársamnak és barátomnak, Máténak, amiért társaságom volt és rengeteget tanulhattam tőle. Jobb embernek mondhatom magamat, hála az együtt töltött időnek. Találkozásunk legendásnak bizonyult. 

Köszönöm Iminek, amiért együtt vészelhettük át az egyetem viharos éveit. Olyan emberként, aki szeret dolgokat építeni, nagyon sok örömöt leltem a barátságban, amit építettünk. Találkozásunkról ódákat fognak zengeni a valkűrök.

Végül, szeretném megköszönni szeretett Lilimnek. Nélküled nem ment volna. Nélküled nem fejeztem volna be. Remélem sikerült büszkévé tennem téged. Köszönöm hogy motiváltál, hogy tartottad bennem a lelket. Köszönöm amiért társam és támaszom voltál az elmúlt évek minden percében. Köszönöm türelmedet, megértésedet. Köszönöm, hogy példaképem voltál emberségben és kitartásban. Jobb embernek mondhatom magamat, hála neked. Minden érdemem és sikerem eltörpül a szememben ahhoz képest, amit együtt hoztunk létre. Az út amit bejártunk és amit még be fogunk járni az a dolog, amire mindig is a legbüszkébb leszek. Ha csak annyit adott az egyetem, hogy megismertük egymást, akkor megérte.